Regepkeun ieu pepeling
Hirup kudu loba eling
Sabab ajal pasti datang
Urang moal bisa mungpang

Sing inget kana papasten
Hade goreng urang yakin
Eta kabeh paparin
Allon anu hakkul yakin
Mangga atuh dulur-dulur
Neangan elmu sing luhur
Bekel keur di alam kubur
Ngahadep Alloh nu Akbar

Poma ulah rek talangke
Ibadah diengke-engke
Rumasa keur dipepende
Teu inget rek jadi bangke

Taya menak taya kuring
Gagah rongkah pilih tanding
Di mana geus ngajolopong
Asup kana sarangkedong

Moal aya nu nulungan
Sanajan ku pamajikan
Harta ngan ngabeungbeuratan
Lamun hateu dijakatan

Saha atuh nu maturan
Poekna jero kuburan
Kaduhung taya tandingna
Ka Pangeran geus nukangan

