Duh Pangeran nu ngatur abdi sadaya
Ku pangaruh Muhammad mungguh salira
Abdi ngadamel tawasul sadaya
Ku kaagungan Muhammad salira

Tingkahna abdi wungkul muntang ngeumbing
Ka salira duh Pangeran anu Agung
Sareng nyuhunkeun wungkul abdi sadaya
Ka saean ti sandingan salira 


Duh Pangeran mugi anjeun ngaijabah
Ka abdi ku kaagungan Muhammad teh
Jeung muga nekanan paneda sim abdi
Jeung paneda anu dipikacinta ku abdi

Mugi nampi ucap padamelan abdi
Islamkeun diri jeung kulawarga abdi
Duh Pangeran mugi anjeun ngahampura
Kana sadaya dosa abdi sadaya

Duh Pangeran pamugi Gusti nutupan
Ka abdi sadaya kana kaaiban
Duh Pangeran mugi anjeun ngagampilkeun 
Perkara anu ku abdi dipikahayang

Duh Pangeran mugi anjeun ngahampura
Dosana indung bapa abdi sadaya
Mugi iklaskeun aranjeunna sadaya
Dunyana sareng agama sadaya

Mugi Gusti nempatkeun abdi sadaya
Kana surya Iliyyin nu pangluhurna
Duh pangeran pamugi maparin rahmat
Ka umat Kangjeng Nabi anu terhormat

Di saban waktu sareng di saban tempat
Di mana bae aya umat Muhammad
Muga ngaraksana ka umat sadaya
Tina dikawasa ti panipu daya

Di sakabeh tempat sakabeh nagara
Sakabeh jajahan di ieu dunya
Sabab kaagungan Muhammad pamugi
Gusti ngaijabah kana duâ€™a abdi

Sareng mugi Gusti ngamankeun ka abdi
Tina sagala kasieunsim abdi
Sabab kaagungan Muhammad pamugi
Gusti ngaluskeun sadaya tingkah abdi 