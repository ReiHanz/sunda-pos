Hook teuing kebon kangkung,
Bareto ngalembok hejo,
Kiwari ngaleang bae,
Hook teuing ku nu jangkung,
Bereto harempoy emok,
Kiwari ngolembar bae.

Tikukur turun ku ribut,
Pegat talina ti leumpang,
Catang ceuri nutug leuwi, 
Sapupur satiyung simbut,
Megat-megat kami leumpang,
Ceurik nurutkeun pandeuri.

Panjang tanjakan ka Sajra,
Bungbulang parungpung peusing,
Kembang sereh hanjeroan,
Nu nganjang kahaja-haja,
Mundek mulang meungpeung peuting,
Bisi tereh kanyahoan.

Panjang parakan Cimuncang,
Ditua teu dipulangan,
Laukna bogo harideung,
Palangsiang keuna runcang,
Ku kami mo ditulungan, 
sia mangsuakeu tineung.

