Hayu urang babahanan
Pikeun bekel pibalikeun
Sing loba amal-amalan
Ibadah sing husu pisan

Mun ajal waktu datang
Urang moal bisa mungpang
Moal bisa dihalang-halang
Geus waktuna jadi bugang

Harta banda nu ngaleuya
Urang moal bisa mawa
Ngan amal anu dibawa
Batur urang anu bela

Mana sobat mana dulur
Hanteu maturan di kubur
Sumawon nambihan umur
Nu puguh loba kapaur

Hanjakal aduh hanjakal
Teu getol sadia amal
Padahal geuning padahal
Ngan amal nu jadi bekel

Teu guna hahanjakalan
Pan teu kurang nu ngelingan
Pek geura tunggu hisaban
Geura jawab ku sorangan