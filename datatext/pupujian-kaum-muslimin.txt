Hai dulur kaom muslimin
Regepkeun ieu syiâ€™iran
Manawi tamba lumayan
Malah mandar malah mandar
Janten jalan kabagjaan

Lamun aya waktu lowong
Enggal eusi ulah kosong
Pilari elmu nu luhung
Ulah embung ulah embung
Meungpeung umur acan tungtung

Tong nganggur ngahurun balung
Bisi di ahir kaduhung
Hirup ngagugu kaembung
Geura eling-geura eling
Ka jalan Allah nu Agung

Sabab waktu mahal pisan
Leuwih ti inten berlian
Umur urang diwatesan
Kudu yakin-kudu yakin
Moal bisa ditambahan

Seueurkeun amal-amalan
Pikeun urang bebekelan
Ngahadep Robbuallamin
Pasti pisan-pasti pisan
Urang engke ditakonan