Abang-abang lambé = beureum biwirna wungkul, caritaan nu ngan saukur keur ngangeunahkeun haté nu séjén.
Abis bulan, abis uang = béak bulán, duit gajih ogé béak deuih.
Abong biwir teu diwengku, abong létah teu tulangan = jalma anu ngomongna sakarep-karep, ngomong teu reujeung, wiwaha.
Adep-hidép = kumawula (ka salaki)
Adil paramarta = kacida adilna.
Ahli leleb = tukang baranghakan.
Ajak jawa = tawar gatra, ngajak tambah teu hadé.
Akal bulus = akal jahat, akal licik.
Akal keling atawa akal koja = akal licik. Il. akal bulus.
Aku-aku angga = ngaku-ngaku atawa miboga barang batur.
Along-along bagja = teu tulus meunang bagja.
Ambek nyedek tanaga midek = kacida ambekna tapi teu bisa ngalawan lantaran moal pikuaeun.
Ambekna sakulit bawang = babari ambek.
Amis budi = alus budi parangi, anu nyarita diundung ku seuri.
Amis daging = gampang katerap kasakit kulit, tur hésé cageurna deui, mun raheut saeutik oge sok jadi radang.
Anak hiji keur gumelis = awéwé nu karék boga anak hiji, katénjona téh sok beuki geulis baé, komo nu bisa ngurus awak mah.
Anak dua keur gumunda = awéwé nu karék boga anak dua, keur meujeuhna tegep, pikabogohéun.
Anak tilu keur kumusut = awéwé nu boga anak tilu, katénjona sok karusut, komo nu teu bisa ngurus awak mah.
Anggeus-anggeusan = bébékahan.
Apal cangkem = apal tapi teu ngarti hartina.
Asa bucat bisul = ngarasa lugina sanggeus ngarangéskeun pangaweruh anu berat atawa sanggeus lésot tina kasusah.
Asa dijual payu = ngarasakeun dihargaan atawa dipamingpinan.
Asa dina pangimpian = rarasaan keur ngimpi bawaaning hélok, padahal keur nyaring.
Asa dipupuk birus = ngarasa tibra haté.
Asa ditonjok congcot = ngarasa atoh duméh meunang rejeki atawa pikabungeuhan anu teu disangka-sangka.
Asa kagunturan madu kaurugan menyan bodas = kacida bungahna jeung kacida bagjana.
Asa katumbu umur = ngarasakeun atoh ditulungan dina keur aya kasusah.
Asa nyanghulu ka jarian = teu ngeunah rasa, lantaran kudu ngawula/ngabdi ka jalma nu sahandapeun pangartina atawa harkat darajatna.
Asa kiamat = pohara sedihna jeung susah luar biasa.
Asa peunggas rancatan = leungiteun batur nu nalang dina pagawean.
Asa pinggés leungeun katuhu =asa peunggas rancatan.
Asa rawing daun ceuli = mindeng ngadéngé omongan nu teu ngeunah.
Atah adol = kurang ajar, kurang pangwarah, teu nyaho di kasopanan.
Atah anjang = arang nganjang.
Atah warah =atah adol.
Ateul biwir = geus hayang pok ngedalkeun kakeuheul atawa nyarita.
Atung énéh atung énéh aé = kitu-kitu kénéh baé.
Awak kawas badawang = jangkung gedé teu matut.
Awak sabeulaan = awak nu hirup mina-ménah sorangan.
Awak sampayan = jangkung leutik atawa lenjang atawa janjang, pantes maké baju.
Awét rajét = nu laki rabi, lana tapi réa pacéngkadan, mindeng paséa.
Awéwé dulang tinandé = awéwé mah biasana kumaha kahayang lalaki.
Awéwé mah tara cari ka Batawi = awéwé mah teu kudu usaha ka nu jauh, cukup ngawulaan salaki.
Aya astana sajeungkal = datangna ajal teu gumantung kana umur.
Aya bagja teu daulat = meunang bagja tapi teu jadi kabeungharan atawa henteu tulus meunang bagjana.
Aya buntutna = aya terusna (tina perkara) anu nguciwakeun.
Aya di sihung maung = loba hubungan jeung gegedén, jadi babari meunang pitulung.
Aya gantar kakaitna = aya hal anu teu sapuk jeung haténa tapi henteu dikedalkeun, henteu iklas pisan.
Aya garad atawa boga garad = aya maksud nu dikemu, aya nu dipampih, henteu iklas.
Aya jodo pakokolot = bisa ngajodo sanggeus papada kolot.
Aya kélong néwo-néwo = aya nu ngusutkeun (ngarorocét) hiji perkara anu geus beres pisan.
Aya nu dianjing cai = aya nu dihéronan.
Aya pikir kapingburi = aya pikir atawa rasa anu timbul pandcuri.
Ayak-ayak béas, nu badag moncor nu leubut nyangsang = nuduhkeun kaayaan anu teu sawajarna sabab anu dihukum téh kadang nu alit atawa kasalahanana, ari nu gedé kasalahanana teu dihukum.
Ayang-ayangan = tumperak kana perkara anu réa rambat kamaléna, réa ambat-ambatanana.
Bisa ka bala ka balé = bisa campur jeung jalma ti rupa-rupa golongan, atawa bisa gawe kasar jeung gawe lemes.
Biwir nyiru rombéngeun = resep nyaritakeun céckék bocék jeung anu saenyana kudu dirusiahkeun.
Bobo sapanon carang sapakan = teu puguh undak-usukna, teu puguh entép seureuhna. Biasana sok dipaké pamungkas carita, minangka sasadu bisi aya nu salah pokpokanana atawa pérelanana.
Bobor karahayuan = katarajang apes, cilaka, atawa meunang kasusah.
Bobot pangayon timbang taraju = pangadilan, timbangan anu adil.
Bodo aléwoh = bodo tapi bari daék tatanya.
Bodo katotoloyoh = bodo bari tara daék tatanya atawa tara daék nurut kana naséhat batur.
Boga pikir rangkepan = henteu bolostrang, henteu ujug-ujug percaya kana omongan batur anu manis.
Boga sawah saicak = boga sawah saeutik.
Boga ngocéngang = boga sosoranangan, teu dilayanan. Ambon sorangan.
Bongkok méongkeun = potongan badan (awéwé) nu lebah cangkengna semu bengkung ka tukang.
Bosongot badé amprotan = dipikagimir, pasemon jagoan.
Borangan ku surak = éraan dina gempungan jalma réa.
Bru di juru bro di panto = beunghar, barang teundeunna ogé teu puguh tempatna bakal ku loba.
Buburuh nyatu diupah béas = diajar bari meunang tunjangan. Meunang dua rupa kauntungan.
Budak olol lého =budak bau jaringao
Budak rodék hulu =budak bau jaringao jeung budak olol lého.
Bujang jengglengan = jajaka tulén sarta legep.
Bujang tarangna = lalaki anu can kawin geus lécu bujang.
Bulu taneuh = tukang tani, patani.
Buncir leuit loba duit = taya kakurangan.
Buntu laku = teu bisa neruskeun usaha atawa pagawéan.
Buntut kasiran = kumed, korét.
Bur beureum bur hideung, hurung nangtung siang leumpang = hirup taya kurang, salilana ginding.
Caang bulan opat welas, jalan gede sasapuan = rido pisan, taya geuneuk malecukmeuk dina haté.
(biasa ogé dipiheulaan ku: balungbang timur. Jadi: Balungbang timur, caang bulan opat welas, jalan gede sasapuan.)
Caang padang narawangan = caang pikir.
Cacag nangkaeun = henteu bérés atawa henteu alus, lantaran mindeng katunda tuluy dihanca deui (pagawéan atawa carita).
Cacah rucah atah warah = cacah bolongkotan, taya pisan turunan jeung taya kabisa atawa kanyaho.
Cacarakan = kakara diajar, tacan bisa bener.
Cadu mungkuk haram dempak = sumpah yén bener-bener embung atawa ngalampahkeun salasahiji perkara.
Campaka jadi di reuma = nu geulis urang lembur atawa kampung lain pipanteseunana aya di pasisian.
Campur kaya = tepung kaya atawa kaya reujeung kaya, harta banda babarengan nu rimbitan.
Caringcing pageuh kancing, saringget pageuh iket = taliti ngajaga kaamanan, mageuhan tulak, jsb. bisi aya bancang pakéwuh.
Ceuli léntaheun = sadéng-déngéan, sanajan lain déngékeunanuna.
Ceplak pahang = satarabasna teuing, kajucun teuing matak teu ngeunah kana haté batur ogé.
Ciduh jeung reuhak = sarua goréngna atawa sarua goréng adatna.
Cilaka dua belas = cilaka pohara.
Ciri sabumi cara sadésa = adat kabiasaan di unggal nagara atawa désa.
Clik putih clak hérang = rido, iklas, kaluar tina haté anu beresih.
Cruk-crek = gunta-ganti pamajikan.
Cucuk panon = teu adil dina barangbéré atawa ngabagikeun barang.
Cucuk rungkang = perkara leutik atawa reme, tapi lamun diantara bisa ngaganggu kana urusan anu gede.
Cukang tara néangan nu ngising = nu hayang ditulungan sapantesna datang ka nu rék dipentaaan tulungna.
Cukup belengur = kakurangan rejeki atawa barang lantaran loba teuing anu dibikeun ka batur.
Dagang pindang ka Cirebon = dagang barang ka tempat nyieun éta barang.
Dahar kawas meri = uprat-aprét jeung ngarémbéh.
Daharna sakésér daun = daharna mindeng pisan (budak).
Dah kapas dah bawang = jual beuli kontan.
Datang katingali tarang, undur katingali punduk = datang kanyahoan, balik (indit) oge kanyahoan, menta izin heula.
Dédéngé tarak atawa dédéngé tara = ngadéngé béja atawa carita tapi teu puguh (teu kaharti) leunjuranana, bisa jadi ku lantaran ngadéngé sapotong-sapotong atawa bari migawé pagawéan séjén.
Deuket-deuket anak taleus = sakitu padeukeut teu nyaho yén baraya, atawa teu nyaho yén aya kajadian penting di salasaurang di antara maranéhna.
Deukeut deuleu pondok léngkah = kurang pamandangan jeung teu pati bébas dina indit-inditan.
Deungeun haseum = teu baraya saeutik-eutik acan.
Diadukumbangkeun = dua jelema atawa sato, dicekel pundukna tuluy diadukeun lebah tarangna sataker tanaga.
Dibabuk lalay = dibabukan kawas lalay (musuh loba ngaromong urang), ngabubukan ngécna ngatulhu.
Di bawah tangan = teu maké saksi ti pihak resmi.
Dibejérbéaskeun = dicécéskeun, ditétélakeun, dijentrekkeun nepi kana bubuk leutikna.
Dibeuweung diutahkeun = dipikir dibulak-balik.
Didagoan ku sééng nyéngsréng = didagoan ku pangabutuh rumah tangga atawa pangabutuh sapopoe.
Didago-dago tiléwo = didagoan ari péh teu datang.
Dihin pinasti anyar pinanggih = sagala rupa nu kaalaman ayeuna, saéstuna geus ditangtukeun ti heula ku Pangéran.
Dihurun suluhkeun = disamarutkeun jeung nu boga dosa.
Dijieum lalah rumbah = diomomorkeun, teu diajénan, dianggap teu sabaraha.
Dikeprak reumis = parah diutah-utah, ngajalankeun pagawéan anu lain lumayan.
Dikepung wakul buaya mangap = dikepung ku musuh anu samakta ku pakarangna.
Dikerid peuti = dibawa kabéh saeusi imah atawa saeusi kampung.
Dikompétdaunkeun atawa disakompétdaunkeun =dihurunsuluhkeun.
Dinina-bobokeun = dipépéndé ku rupa-rupa jangji jeung omongan pangoloan supaya tetep nurut ka pamaréntah.
Dipaké cocok conggan = dimomorékeun pisan.
Dipisudi méré budi = dipiharep tapi kalah ka ngabaeudan.
Disiksik dikunyit-kunyit, dicacag diwalang-walang = dihukum beurat pisan, dihukum pati.
Disuhun dina embun-embunan = ditarimakeun pisan.
Disusul tepus = disusul atawa ditéangan nepi ka beunangna.
Ditangtang-téngténg dijieun bonténg sapasi = digulang gapér.
Dogdog pangréwong = milu nyarita minangka éstra.
Dosa salaput hulu = loba pisan dosa.
Dug hulu pet nyawa = digawé beurat méh taya eureunna.
Dug tinetek = il, dug hulu pet nyawa.
Duit pait = Duit anu teu meunang dipaké pikeun kapentingan pribadi.
Duit panas = il, duit pait.
Éléh déét = sanajan teu sapuk jeung haté kapaksa nyaluyuan lantaran karunya.
Élmu ajug = élmu nu teu dipaké ku sorangan, ngan ukur dipaké mapatahan batur.
Élmu tungtut dunya siar, sukan-sukan sakadarna = hirup kudu bari nyiar élmu pikeun kasalametan dunya ahérat, sarta kudu siger tengah.
Élmu sapi = samiuk atawa guyub kana hal anu kurang hadé.
Embung kalalangkangan = embung kaéléhkeun ku nu séjén.
Éra parada = éra ku lampah batur atawa ku omonganana nu matak aéh.
Euweuh élmu panungtungan = élmu mah moal aya béakna sanajan nepi ka ajal ogé atawa sok aya baé anu leuwih loba élmuna.
Galak sinongnong = mimitina aya sir ka awéwé, tapi can wani adu hareupan.
Galak timburu = babari timburuan.
Galégéh gado = saréséh, séréwél, soméah, akuan.
Gancang pincang = pagawéan gancang tapi hasilna teu hadé.
Gantung déngé = ngarasa hanjakal hayang kénéh ngadéngékeun anggeus mantén.
Gantung teureuyeun = ngarasa hanjakal (hanjelu), barang dahar hayang kénéh kapaksa kudu dieureunkeun.
Garo-garo teu ateul = gagaro tukangeun ceuli lantaran bingung atawa keuheul.
Garo singsat = gagaro bari nyingsat lantaran teu sabar atawa ambek.
Gedé-gedé ngadagé = gedé awak tapi euweuh kawani.
Gedé gunung pananggeuhan = boga baraya atawa sobat luhur pangkat, gedé dunya anu dipaké andelan pibisaeun nulungan dina perluna.
Gedé hulu = adigung.
Gemah ripah loh jinawi = gegek cacah jiwana sarta raharja.
Géntlél kéak = méh tara lésot (budak ti indungna), lamun dilésotkeun sok ceurik.
Genténg-genténg ulah potong = sanajan hasilna teu sabaraha keun baé tinimbang luput atawa sanajan gering ripuh ogé muga-muga ulah nepi ka maot, sing cager deui.
Gereges-gedebug = ngalampahkeun pagawéan teu karana dipikir panjang heula.
Gering nangtung = ngalanglayung, ngareunggeuy, henteu gering parna tapi séhat bener ogé henteu deuih.
Getes harupateun = babari ambek, babari anggeus-anggeusan.
Geugeut manjahari = nénéh bonténg, ngan henteu nepi ka neunggeul.nénéh bonténg.
Geus apal luar jerona = geus nyaho kana kalakuan jeung tabéat jalma.
Geus aya dina pésak = kakeupeul, geus kanyahoan rusiahna.
Geus aya kembang-kembangna = geus aya hal-hal anu nimbulkeun harepan kana hasil maksud.
Geus bijil bulu mayang = geus balég, geus mimiti begér (lalaki).
Geus cueut ka hareup = geus kolot, geus liwat tengah tuwuh.
Geus karasa pait peuheur-na = geus kaalaman sagala rupa nu teu ngeunahna atawa nu matak susah.
Geus labuh bandéra = geus diputus (perkara).
Geura mageuhan cangcut tali wanda = geura saged pikeun bajuang.
Geus nyanghulu ngalér = geus maot.
Geus turun amis cau = geus mangkat begér (awéwé).
Gindi pikir belang bayah = goréng haté.
Ginding bangbara = resep gigindingan jeung royal ngarah katénjo ku batur, tapi ari di imah kékéréhét.
Ginding kakampis = ginding tapi teu boga duit.
Goong saba karia = nu datang sorangan ka nu kariaan, teu karana diondang atawa dicorok gawé, malar katitah ngarah milu seubeuh baranghakan.
Goréng peu-jit = goréng haté.
Goréng sisit = goréng milik
Gugon tuhon = kukuh, satuhu, boh ka dunungan, boh kana kabiasaan atawa kapercayaan.
Gulak-giluk kari tuur, hérang-hérang kari mata, teuas-teuas kari bincurang = Asal beunghar jadi miskin, teu boga naon-naon nu aya hargana.
Gunung tanpa tutugan sagara tanpa tepi = taya wates wangenna.
Gurat batu = kukuh, teguh tangtungan.
Pa Ohlé mah jalma gurat batu, moal beunang kapangaruhan ku nu teu pararuguh.
Gurat cai = teu puguh jangjina, sok robah tangtungan.
Hadé gogog hadé tagog = hadé basa, budi parangi, jeung sikep nyaho tata-titi.
Hadé ku omong goréng ku omong = sagala rupa perkara biasana dianggap hadé atawa goréng ku batur gumantung kana caritaan urang atawa kana basa anu dipaké ku urang.
Hadé lalambé = alus omongna wungkul, henteu terus jeung haté.
Hambur bacot murah congcot = babari nyarékan tapi béréhan.
Hampang birit = daékan (dititah).
Hampang leungeun = gampang jeung resep teuteunggeul.
Handap asor = daék ngahargaan atawa ngahormat ka batur.
Handap lanyap = hormat tapi matak nyeuntug kana haté.
Hapa héman = taya panarima, taya pamales budi ka nu geus nyieun kahadéan.
Hapa hui = teu jamuga.
Hapa-hapa ogé ranggeuyan = miskin-miskin ogé boga salaki.
Hareleng jangkung = kacida jangkungna.
Haréwos bojong = omongan anu diharéwoskeun tapi kadéngé ku nu deukeut ka nu diharéwosan.
Harigu manukeun = harigu jelema anu nonjol ka hareup.
Haripeut ku teuteureuyeun = gampang kagoda ku dibibita
Harus omong batan goong = béja nu ngandung pitenah (sensasi) gancang pisan sumebarna bari jeung sok ditarambahan.
Haseum budi = leuwih loba bacod jeung cambertut batan seuri atawa marahmay. Sabalikna tina amis budi.
Haseum kawas cuka bibit = kurawéud haseum, teu méré budi pisan.
Hawara biwir = resep ngabéja-béjakeun perkara anu tacan tangtu bakal dilaksanakeun atawa hal anu lila kénéh kana waktu dilaksanakeunana.
Hayang leuwih jadi léwéh = hayang untung kalah rugi.
Hayang untung kalah buntung =hayang leuwih kalah léwéh.
Héjo cokor badag sambel = dusun pisan.
Héjo tihang = teu céehan, resep pipindahan (imah) atawa gunta ganti pagawéan.
Henteu cai hérang-hérang acan = teu disuguhan nanaon.
Henteu jingjing henteu bawa = teu mawa oléh-oléh keur nu dijujug.
Henteu unggut kalinduan henteu gedag kaanginan = pageuh nyekel tangtungan sorangan, henteu kapangaruhan ku ruruba. jsté.
Hérang caina beunang laukna = hasil maksud ku jalan badami, henteu ku paksa pirusa.
Hésé capé teu kapaké = hanas ceuk rarasaan mah gawé téh soson-soson, ari hég dianggap salah ku dunungan atawa hasilna mubadir.
Heunceut ucingeun = babari reuneuh.
Heuras genggerong = teu bisa ngeunahkeun haté batur ku omongan.
Heureut pakeun = teu réa kaboga, saeutik pangasilan.
Heurin ku létah = teu bisa nyaritakeun perkara kasalahan batur, lantaran bisa aya nyatana ka ditu ka dieu.
Heueuh-heueuh bueuk = nyebut heueuh atawa mupakat tapi teu terus jeung haté.
Hideung ogé buah manggu, matak tigurawil bajing = sanajan luarna teu pikabitaeun, tapi jerona mah matak deudeuieun.
Hirup dinuhun paéh dirampés = pasrah sumerah kana kersa Nu Maha Kawasa, lantaran geus béak déngkak.
Hirup katungkul ku pati = hirup diungtungan ku maot.
Hirup ku ibun gedé ku poé = sasat cuewuh nu ngurus, hirup kalantar.
Hirup ku panyukup gedé ku paméré = euweuh gadag, teu daék atawa teu bisa usaha sorangan.
Hirup ramijud = hirup henteu ngalagu atawa henteu ngaleujeur lantaran numbuk di sué (taya kamarasaran).
Hirup teu neut paéh teu hos = terus-terusan gering ripuh, tapi teu maot hirup teu walagri terus-terusan.
Huap hiji diduakeun = ngirit-ngirit sagala kaperluan sapopoé, supaya bisa nyumponan kaperluan anak atawa saha baé anu perlu dibélaan.
Hudang pineuh = teu jongjon saré atawa ngedeng (nu gering).
Hudang tineuh =hudang pineuh.
Hujan cipanon = loba ceurik.
Hulu peutieun = jelema anu leutik teuing sirahna henteu surup jeung awakna.
Hirup gusti waras abdi = jaman féodal, raja senang sarta mulya rakyat cageur.
Hurung nangtung siang leumpang = beunghar sarta dipaké ngaginding.
Hutang-hatong = nyapirakeun hutang, daék bayar henteu entong.
Hutang salaput hulu = loba pisan hutang nepi ka samar bisa kabayar.
Hutang uyah bayar uyah, hutang nyeri bayar nyeri = amal perbuatan sok aya wawalesna.
Ieu aing = angkuh, sombong, adigung.
Igana kawas rambang = ragas, kacida kuruna nepi ka kaciri tulang-tulang igana.
Ilang-along margahina = katunaan, kakurangan.
Ilang lebih tanpa karana = leungit teu puguh sababna.
Indit sirib = indit saréréa sacusi imah.
Indung hukum bapa darigama = papagon nagara jeung agama.
Indung suku gé moal dibéjaan = niat pageuh nyekel rasiah (baraya anu landes ogé moal dibéjaan).
Indung tunggul rahayu, bapa tunggal darajat = kasalametan jeung kabagjaan nu jadi anak gumantung kana karidoan jeung doa indung-bapa.
Inggis batan maut hinis = kacida inggisna atawa paurna, sok sieun salah ucap.
Inggis ku bisi rémpan ku sugan = sieun aya kajadian nu teu disangka-sangka.
Inggis ku bisi rémpan ku basa =inggis ku bisi rémpan ku sugan.
Ipis biwir = épés méér, babari ceurik.
Ipis wiwirang = kurang kaéra.
Jadi cikal bugang = pangheulana kasambut di pangperangan.
Jadi dogdog pangréwong = teu boga tugas penting, sakadar bunta-bantu.
Jadi kulit jadi daging = jadi kabiasaan nu hésé dipiccunna.
Jadi sabiwir hiji = jadi omong (carita) saréréa, atawa padamuji, padagaleman lantaran kahadéanana.
Jadi sendén kalémékan = jadi tungtung saur.
Jadi sénéén kalémékan Ahad kacapangan =jadi sendén kalémékan.
Jajar pasar = sedeng tegepna, teu pati geulis, tapi teu kasebut goréng patut.
Jalma cepet bener = satia, jujur, tara linyok bohong.
Jalma masagi = jelema boga, réa kabisa turunan hadé.
Jalma notorogan = jalma anu boga lampah teu pantes pikacuaeun.
Jaman bedil sundut = jaman baheula.
Jaman cacing dua saduit = jaman baheula pisan.
Jaman tai kotok dilebuan =jaman cacing dua saduit.
Jaman kuda ngégél beusi =jaman cacing dua saduit.
Jauh ka bedug = dusun, kampungan.
Jauh-jauh panjang gagang = hanas jauh-jauh geus dijujug, ari pék teu hasil maksud.
Jauh ka bedug carang ka dayeuh = dusun, teu nyaho di tata adat.
Jauh tanah ka langit = kacida bédana.
Jawadah tutung biritna, sacarana-sacarana = adat kebiasaan tidak sama di mana-mana, setiap bangsa atau keturunan punya adat yang berbeda.
Jelema balung tunggal = jelema bedas pisan (orang yang sangat kuat).
Jelema bangkarak = jelema nu geus taya gunana pikeun hirup kumbuh (orang yang sudah tidak berguna lagi).
Jelema paséséan = jelema nu kungsi gélo (orang yang pernah gila).
Jelema sok keuna ku owah gingsir = umumnya jelema mah sok robah tangtunganana, tara kuat nahan gogoda (umumnya orang sering berubah pendirian, tidak kuat menahan godaan).
Jelema teu balég = jelema teu bener (orang tidak benar).
Jelema teu bérés = jelema teu bener ingetana (orang yang pikirannya tidak benar).
Jelema teu eucreug =jelema teu balég (sama dengan jelema teu balég).
Jelema kurang saeundan =jelema teu bérés (sama dengan jelema teu bérés).
Jengkol aya usumna = pikeun nyindiran nu loba ékol (untuk menyindir orang yang banyak akalnya/licik).
Jiga tunggul kahuru = goréng patut.
Jongjon bontos = junun kana gawé, tara kabéngbat.
Jual dedet = ngajual barang satengah maksa.
Kabawa ku sakaba-kaba = kabawakeun teu puguh lampah ku batur, kapangaruhan ku batur nepi ka teu eucreug.
Kabedil-langit = kalinglap.
Kacanir bangban = kawiwiwangan, meunang kaéra.
Kacekel bagal buntutna = katéwak luluguna.
Kaceluk ka awun-awun = kawéntar ka mana-mana.
Kaduhung tara tiheula = ngarasa hanjakal mah tangtu moal saméméh migawé kasalahan nu matak kudu ati-ati nepi ka ngarasa kaduhung.
Kagok asor atawa kagok asong = kapalang geus nyanggupan, teu bisa mundur deui.
Kahieuman bangkong = siga beunghar lantaran katitipan barang batur.
Kahieupan jelema sok aya pasang-surudna = nasib jelema mah nu hirup sok aya jayana, sok aya apesna.
Kajejek ku hakan = hasil usaha béak dipaké dahar wungkul.
Kakeueum ku cai togé = éléh pisan ku pamajikan nepi ka di pangnyéwélengkeun gé cicing baé. Pamajikan ngancreud ogé kalah ka diantép.
Kalah ka éngkég = kalah ka capé leumpang, hasil henteu.
Kalapa bijil ti cungap = muka rusiah sorangan kalawan teu dihaja.
Kaliung kasiput = loba baraya anu beunghar, sasat kalingkung.
Kapiheulaan ngaluluh taneuh = hudang kabeurangan.
Kapipit galih, kadudut kalbu = kapincut, bogoh.
Kapiring leutik = kaisinan, kaéraan.
Kasép ngalegréng konéng = nya kasép nya ginding.
Kasuhun kalingga murda = katarima pisan lahir batin.
Katempuhan buntut maung = katempuhan kasusah atawa urusan batur.
Katindih ku kari-kari = katuding pédah aya patalina jeung kajadian nu jadi perkara atawa kasangka boga dosa.
Katerka ku kira-kira =katindih ku kari-kari.
Katurug katutuh = keur susah katambah ku pikasusaheun deui.
Kandel kulit beungeut = teu boga kaéra.
Kawas aeud = nya goréng budi nya bangor.
Kawas anu teu dibedong = kaluar asup tara meundeutkeun panto.
Kawas bayah kuda = belél pisan.
Kawas beubeulahan térong = sakarupa pisan siga beubeulahan térong, saperti budak kembar.
Kawas beusi atah beuleum = geuncuk (beungeut) jalma nu kacida ambekna.
Kawas bodor réog = jelema anu tingkah lakuna pikaseurieun.
Kawas bueuk beunang mabuk = ngeluk jeung teu wani ngomong lantaran rumasa boga dosa.
Kawas bujur aseupan = diuk teu daék cicing.
Kawas carangka runtah = jelema anu sagala beuki jeung gembul.
Kawas careuh bulan = nu diwedak kandel teuing.
Kawas ciduh jeung reuhak = sarua goréngna.
Kawas congcorang murus = jelema jangkung tapi kacida begangna.
Kawas cucurut kaibunan = goréng patut jeung pikarunyaeun.
Kawas dodol bulukan = kulit hideung diwedakan teu rata.
Kawas dongéng Si Boséték = gunta-ganti aturan, tapi tetep taya kamajuan.
Kawas durukan huut = pibahayaeun anu teu kaciri sarta beuki lila beuki gedé.
Kawas gaang katincak = répéh sapada harita, ngadadak jempling lantaran reuwaseun atawa embung kadéngé ku nu anyar datang.
Kawas gateuw = teu bisa liar, lantaran kasakit atawa rarémpo, tapi awak lintuh.
Kawas gula jeung peueut = sarua layeutna atawa geugeutna.
Kawas hayam lamba = bérését taya kawani.
Kawas hayam panyambungan = talamba-tolombo dina runguan lantaran euweuh nu wawuh.
Kawas heulang pateuh jangjang = méh teu wala-walaya lantaran teu boga nu diandelkeun.
Kawas hileud peuteuy = jelema nu ngahalang-halang harep batur.
Kawas himi-himi = méh salilana babarengan duaan, tara daék papisah.
Kawas jogjog mondok = cékcok, récok, gandéng ku nu babaturanana.
Kawas budak rodék hulu = ngahina, kawas ka jelema bodo atawa kawas ka budak nu bolon kénéh.
Kawas kacang ninggang kajang = norotos, capétang, bedas (nu biantara atawa nyarékan).
332. Kawas kedok bakal = goréng patut pisano.
Kawas kedok rautaneun =kawas kedok bakal.
Kawas langit jeung bumi = kacida bédana.
Kawas lauk asup kana bubu = hésé kaluar tina hiji lingkungan atawa organisasi lantaran katalian ku jangji atawa ku aturan.
Kawas leungeun nu palid = ngopepang, sagala dicabak atawa dicekel.
Kawas maung meunang = biwirna lamokot beureum ku luah.
Kawas nu dipupul bayu = taya tangan pangawasa, laleuleus pisan.
Kawas nu kékéd = teu bisa barangbawa.
Kawas nu meunang lotré = meunang rejeki gedé (duit) nu teu disangka-sangka.
Kawas panyeupahan lalay = belél sarta buruk (kaén).
Kawas Rama jeung Sinta = nurub cupu, nu kasép jeung nu geulis.
Kawas siraru jadi = riab ka mana-mana (jelema).
Kawas tatah = teu hideng sorangan, kudu diutuh-étah baé.
Kawas totéd = beuki ngomong, cembéng (budak).
Kawas tunggul kahuru = goréng patut.
Kawas ucing garong = jalma jahat nu sok ngaranjah imah, sakapeung bari nandasa nu bogana.
Kawas ucing kumareumbi = sagala dicabak, sagala dicel-kel kawas ucing keur kumincir.
Kembang buruan = budak sumedeng lucu, sarta geus resep ulin di buruan.
Kembang carita = jadi bahan carita nu narik perhatian dina riungan.
Keuna ku aén = meunang cocoba lantaran ku panénjo batur (loba teuing nu muji), atawa lara aén.
Keuna ku lara teu keuna ku pati = bisa jadi éléh atawa tatu, tapi moal nepi ka maot.
Keur béntang surem = keur apes.
Keur meujeuhna bilatung dulang = keur meujeuhna parabaneun (budak).
Keuyeuup apu = jalma nu éléhan jeung euweuh kahayang.
Kokod monongeun = teu daék asak, lantaran mindeng dicabakan.
Kokolot begog = ngomong teu merenah kawas kolot (ka budak atawa budak ngora).
Kokoro manggih mulud = makmak-mekmek, kokomoan ha-rangdahar atawa kukumpul barang, nepi ka poho kana ka-utamaun, kawas jelema kéré dina riungan sidekah Mulud.
Kokoro nyénang = némbongkeun pangaboga nu teu saha-raha lantaran hayang kapuji.
Kokoro nyoso malarat rosa = miskin pisan.
Kolot dapuran = kolot nurutkeun pancakaki.
Kolot kolotok = kolot tapi euweuh kanyaho, kosong tina élmu pangaweruh.
Kolot pawongan = ngora-ngora siga geus kolot.
Koréh-koréh cok = usaha jalma leutik, hasilna ngan keur saharitaeun.
Kudu bisa ngeureut pakeun = kudu bisa ngajeujeuhkeun rejeki, kudu sina mapat.
Kujang dua pangadékna = usaha anu ngadatangkeun dua kauntungan.
Kukuh Ciburuy = teu beunang diongget-ongget, teu daék nurut kana paham batur nu leuwih bener.
Kumaha bulé hideungna = kumaha engké baé buktina.
Kumaha ceuk nu dibendo = kumaha ceuk pangagung (gegedén) baé.
Kumaha geletuk batuna kecebur caina = kumaha béhna baé, kumaha engké.
Kumaha raména pasar = pula-pilu, kumaha guyubna batur jeung balaréa.
Kumis bangbara ngaliang = kumis anu nyeseg kana liang irung.
Kurang jeujeuhan = kurang ati-ati, kurang itungan.
Kurang saeundan =jelema kurang sacundan.
Kur'an butut = Dilarapkeun ka turunan ménak, geus kolot, euweuh kaboga, tapi masih kénéh gumedé.
Kuru aking ngajangjawing = kacida kuruna.
Kuru cileuh kentél peujit = ngurangan saré, ngurangan dahar, lantaran aya nu dimaksud.
Kuru kurulung-kuriling = lara sangsara kadungsang-dungsang.
Kurung batok = teu daék lunta ti lembur jadi taya kanyaho.
Laér gado = sok kabitaan ku kadaharan nu aya di batur, caréraman.
Lain lantung tambuh laku lain lentang tanpa béja = lain indit-inditan teu puguh maksud, tapi aya picaeitaeun anu penting.
Lain palid ku cikiih = lain jelema sakaba-kaba.
Lalaki kembang kamangi = lalaki teu bisa nyukup pangabutuh rumah tangga.
Lalaki langit lalalang jagat = lalaki anu gagah perkasa sarta kasép.
Lali rabi tégang pati = poho ka pamajikan jeung tégana kana nyawa pikeun ngabéla nagara jeung bangsa.
Langkung saur bahé carék = sok gampang nyarékan atawa nyarita anu ngenjing teu kana haté batur.
Lantip budi = gancang ngarti kana maksud atawa kahayang, batur sarta teu diceplakeun.
Lara aén = teu ngenah ku nu séjén.
Léngég léhé budi santri, ari lampah euwah-ewah = tingkah-tandukna kawas jalma alim, sihoréng sok pulang-paling.
Léngkah halu = kakara bisa leumpang kaléngkah dua léngkah (buddak).
Lembur singkur mandalah singkah = tempat anu nyumput sarta jauh.
Léngkah kapiceun = nyaba bari aya nu dimaksud tapi henteu hasil.
Léngkéh léngéh = buheukeu, euweuh cangkéngan bawaning ku lintuh.
Lentah darat = jalma nu nginjeumkeun duit maké renten.
Leuleus jeung teuas = bisa diajak leuleus bisa diajak teuas urang peumaan.
Leuleus keureut = bisa dipareuman keur diheureuyan.
Leumpeung nuturkeun indung suku = leumpeung (nyaho) teu puguh nu dijujug.
Leumpeung tali = lempeng tapi lemes, bisa méngkol tapi teu matak.
Leumpeuh puni = lembek haté, babari kapangaruhan, teu kuat nahan gogoda.
Leungit tanpa lebih = ilang tanpa karana.
Leutik burih = borangan, leutik haté.
Leutik leutik cabé rawit = ilikan leutik-leutik ngagalaik.
Leutik-leutik ngagalakik = jalma leutik tapi wanian.
Leutik ringkang gedé bugang = sipat jalema, umama mah loba urusanana, sunawoma mun nepa ka misot di panyabaan.
Leuweung gorowong simagocong, leuweung si sumenem = jati leuweung geueuman atawa pikakeueungeun.
Liang cocopet = tempat leutik hara-haraeun.
Lieuk euweuh ragap taya = malarat, taya kaboga.
Lindeuk japati = siga lindeuk tapi linghas, bisa méré budi manis tapi teu bisa dipaké kahareuyan (awéwé).
Lindeuk piteuk =lindeuk japati.
Loba catur tanpa bukur = loba omong tapi euweuh buktina.
Loba jaksa = loba leungeun euweuh nu meurad atawa timbangan.
Lolondokan = bisa nyaluyukeun diri jeung kaayaan lingkungan.
Luhur kokopan = gumeidé.
Luhur pamakanan =luhur kokopan.
Luhur tincak = boga kalakuan kawas nu luhur pangkat.
Luhur tulupan = luhur angen-angen atawa cita-cita anu henteu kasaritaan.
Luncat mulang = teu tigin kana janaji.
Lungguh tutut bodo kéong = Siga nu lungguh kaényona, padahal bangor.
Mabok pangkat = adigung, asa aing jeung.
Macan biungan = jelema anu teu akur jeung batur salembur.
Maén sabun = koropkow, maén teu sawajarna.
Maliding sanak = pilih kasih.
Malik méngél = gulung-guling lantaran teu kuat nahan kahayang.
Malik rabi pindah ngawula = nganjeurkeun dahareun ka ménak, dunungan, atawa atasan nu anyar.
Malikeun pakarang = ngabalikeun kakuatan atawa timbangan.
Manasina = sabar atawa kalayan.
Mani hayang utah = ngarasa kacida seubeuh nénjo atawa ngadengé kalakuan batur nu pikalieun.
Maot ulah manggi hatur, paeh ulah manggih beja = sing bener waktu keur hirup supaya ulah diomongkeun ari geus maot.
Marebutkeun paisan kosong = marebutkeun paséa rorongkah, marebutkeun perkara nu taya gunana atawa euweuh mangpaatna.
Malik atawa kuat tuman batan tumanbal = kabiasaan anu teu hadé, ngarobahna ku tumbak tangeun pamaénkeun.
Mata dijal ka peda = dilarapkeun ka nu malawung, nepi ka teu awas ka nu disanghareupan.
Mata duliteun = piduiteun, kaséngsem ku duit.
Mata karanjang = resep ka awéwé, teu kaop nénjo nu luus.
Matak andel-andeleun = matak ngurangan kapercayaan nu dihadekeun anu nitah.
Matak ibur salembur = matak geunjleung, jadi carita di mamana.
Matak car sagajagat =matak ibur salembur.
Matak muringkak bulu punduk = piksieuneun, pikakeueungeun.
Matak pabaik lelah = diomongeun ka budak anu paméréna dipenta deui.
Matak pajauh hurma = matak teu silipakahuyana, tara dibéré rejeki, jeung dulur atawa baraya lantaran paséa.
Matak tibahlik asupkeun = matak teu bisa nyangu, asupkeun kana gajihan diundur atuh meureun kudu aya uang mah.
Maung malang = jalma nu jadi panghalang kana maksyud batur.
Maung ompong = bedil kosong, karéta kosong = jelema anu boga komara mah sanajan geus teu nyekel kawasaan ogé teu weléh dipikasebah.
Maung sarungkun = tunggal baraya, lain nu lian (sakaw-hui), tapi dina bendéngna (icu badéna) alah jeung jeung jeung cun-deungeun haseum.
Melengkung umbul-umbulna, ngerab-ngerab bandérana = ngagambarkeun iring-iringan atawa kawasan di tempat pesta.
Mendiding pait tiheula tinimbang pait tungtungna = papatah, kudu asak heula badami, bisi jadi pacogrégan di ahirna.
Mendinding waléh batan léwéh = mending wakca tibatan geuring pikir.manan léwéh mending waléh.
Méré langgir kalieun = méré duit atawa méré barang anu kudu ditagih heula ti batur bari bisa jadi aya mamalana.
Meubeut meulit = nyarékan bari ngajawab henteu meuli ka jalma séjén.
Meunging kopi pait = digeuleung atawa dicarek ku dunungan.
Meunpeun carang = api-api teu katénjo atawa api-api teu nyaho, padahal sakuduna mah jadi urusan.
Meupeus keyang = ngababetkeun kakeucit atawa amal-an ka nu teu jauh dosa, tampolana kana barang, lantaran rupa ka nu boga kasalahanana mah teu wani ngambek.
Midua pikir = teu satia dina urusan cinta.
Milih-milih rabi mindah-mindah rasa = ganti pamajikan sigan leuwih ngawula.
Mindingan beungeut ku saweuy = nyimbutan rusingah sorangan nu geus jadi rasiat umum, atawa ngémbongkeun budi baé.
Mipit teu amit ngala teu ménta = maling.
Misah badan misah nyawa = teu sarua boh lahir boh batin.
Miyuni hayam kabiri, kuméok memeh dipacok = euweuh kawani, can gé acan geus jejerih.
Miyuni hui kamayung = teu payaan, katodeh sacuitik ngambek, atawa buruk.
Miyuni hurang, tai ka hulu-hulu = kaoloda podona.
Miyuni umang = teu daék indar nepi ka bisa boga imah sorangan (saumur-umur téh ngontrak baé).
Moal jauh laukna = moal hésé piungunana.
Moal ditarajéan = teu sieun.
Moal mundur satunjang béas = teu sieun (gimir) sacuitik-cuitik acan, moal mundur (ngejal) sanajan saléngkah.
Moal nelangun jurig teu kadeuleu = moal nyangka ka saha-saha deui nu boga dosana, sabab geus teg ka Si Anu lur aya buktina.
Moal ngejat satunjang béasmoal mundur satunjang béas.
Moal nyapék mun teu ngoprek = sarcana moal barangdah-har atawa meunang rejeki mun teu usaha.
Mobok manggih gorowong = kabeneran manggih jalan pikeun ngalaksanakeun karepna.
Modal dengkul = modal mangrupa kadeék jeung tanaga wungkul.
Mucuk curih = lakinrop kawas pucuk curih, upamana ramo awéwé.
Mulangkeun panyiraman = mikahayang nu lain-lain anu cénah dipikahayang ku indungna waktu keur nyiram ku manéhna.
Musuh atawa satru kabuyutan = musuh ti baheula nepi ka ayeuna, musuh tuturunan.
Mupugkeun tai kanjut = kariaan leuwih gedé ti biasa, lantaran ku ijiran moal rék kariaan deui.
474. Murag bulu bitis = Teu betah cicing di imah, hayang udar-idér baé.
Murah sandang murah pangan = loba pakeun jeung dahareun (di nagara raharja).
Muriang teu kawayaan = Kalah wowotan, teu kuat nyanggara lara ati, upamana anu keur kabingunguleun.
Najan dibawa kana liang cocopét, moal burung nuturkeun = dibawa ka mana-mana ogé daék.
Naheun bubu pahareup-hareup = pahutang-hutangan, nepi ka pada kagok nagih.
Nanggung bugang = ditinggal maot ku lanceuk jeung ku adi.
Nénéh bonténg = ngogo ka budak, tapi ari ambek gampang neunggeul.
Nepi ka nyanghulu ngalér = nepi ka paéh.
Nepi ka pakotrék iteuk = nepi ka pakokolot pisan.
Nepung-nepung bangkelung = ngaraketkeun babarayaan ku jalan bébésanan.
Mipit teu amit ngala teu ménta = maling.
Misah badan misah nyawa = teu sarua boh lahir boh batin.
Miyuni hayam kabiri, kuméok memeh dipacok = euweuh kawani, can gé acan geus jejerih.
Miyuni hui kamayung = teu payaan, katodeh sacuitik ngambek, atawa buruk.
Miyuni hurang, tai ka hulu-hulu = kaoloda podona.
Miyuni umang = teu daék indar nepi ka bisa boga imah sorangan (saumur-umur téh ngontrak baé).
Moal jauh laukna = moal hésé piungunana.
Moal ditarajéan = teu sieun.
Moal mundur satunjang béas = teu sieun (gimir) sacuitik-cuitik acan, moal mundur (ngejal) sanajan saléngkah.
Nété akar ngeumbing jangkas = sésélékét, nyorang jalan anu rumit.
Nété porot ngeumbing lésot = sagala usaha teu hasil.
Neukteuk leukeun meulah jantung, geus lain-lainna deui = teu hayang dibalikeun deui.
Ngabéjaan bulu tuur = ngabéjaan ka nu geus nyaho.
Ngabudi ucing = kawas nu teu karep, api-api teu hayang, padahal ngadagoan batur bongoh.
Ngabuntut bangkong = teu bisa méré katerangan nepi ka écés (tétélana) pisan atawa teu bisa ngagungkeun pagawéan.
Ngaburuy = nyaneut teu maké lalawuhna.
Ngacak-ngebur = kokomoan, mangpang-meungpeung.
Ngadago-dago dawuh = téréh maot.
Ngadagoan kuda tandukan = miharep perkara anu mustahil.
Ngadaun ngora = némbongkeun deui kamajuan, sanggeus ngalaman mundar (daérah atawa kota).
Ngadeupaan lincar = karalang-kuriling deukeut imah nu keur hajat ngarah diondang.
Ngadu angklung = papaduan atawa paréa-réa omong nu taya gunana.
Ngahurun balung ku tulang = nangkup tuur nandakeun keur bingung atawa susah.
Ngajelér paéh = halis anu ngajepat alus, saperti jelér paéh.
Ngajerit maratan langit, ngocéak maratan méga = ngajerit tarik pisan.
Ngalap haté = ngangeunahkeun haté batur supaya nyaheun atawa resepeun (cinta).
Ngalénghoy lir macan teu nangan = leumpang alon tapi alus katénjona.
Ngalétak ciduh = narik omongan nu geus dikedalkeun.
Ngaleut ngeungkeuy ngabandaléut, ngembat-ngembat nyatang pinang = ngaleut panjang pisan.
Ngalintuhan maung kuru = néangan pibahayaeun.
Ngan ukur saoléeseun = ngan ukur sauliineun, lain bener-bener rék dijieun pamajikan.
Ngandung haté = ngunek-ngunek, boga haté goréng, hayang males kanyaah.
Ngarah ngarinah = nipu, ngarugikeun batur ku jalan nga' bobodo.
Ngaraja déwék = maréntah nagara nurutkeun kahayang sorangan.
Ngarah sahuapeun sakopeun = usaha leuleutikan, néangan rejeki saharitaeun.
Ngarangkaskeun dungus = ilikan ngareuntaskeun dungus.
Ngarangkay koja = mimitina hadé, lila-lila jadi goréng.
Ngareuntaskeun dungus = kalaksanakeun ngawin kabogoh ti keur padangora dina umur pakokolot.
Ngarujak sentul = nya picung nya hulu maung, batur ngalér ieu ngidul.
Ngégél curuk = ngalamot curuk, teu hasil maksud.
Nggeumbeuk awi = ngeumbreuk, teu laku.
Ngembang bako = bosongot.
Ngembang bolang = ancal-ancalan.
Ngembang boléd = tétélan.
Ngembang cau = jantungeun.
Ngembang cengék = méncéngés, nenggang ti nu séjén, geulis.
Ngembang génjér = gélényé.
Ngembang jaat = jalingeur.
Ngembang jambé = kumayungyang.
Ngembang jambu = lumenyap.
Ngembang jéngkol = mérékenyényén.
Ngembang kaso = ciriwis, cilimit.
Ngembang koja = olohok, molohok.
Ngembang laja = jamotrot.
Ngembang lopang = nyacas.
Ngembang paré = baringsang.
Ngembang tiwu = ngabadagus.
Ngembang waluh = alèwoh.
Ngéplék jawér ngandah jangjangmiyuni hayam kabiri.
Ngépung méja = dariuk sakurilingeun méja, rék atawa eu keur dahar.
Ngeunah éon teu ngeunah éhé = teu adil, lantaran nu sapihak licik atawa pinter kodék.
Ngeunah angen ngeunah angeunngeunah nyandang ngeunah nyanding.
Ngeunah nyandang ngeunah nyanding = hirup senang lantaran cukup paké jeung nyandingkeun pamajikan nu satia satuhu.
Ngijing sila béngkok sembah = teu satia ka dunungan.
Nginjeum sirit ka nu kawin = nginjeum barang (parabot) anu keur nu bogana kacida perluna jeung ngan sakitu-kituna.
Ngodok liang buntu = geus hésé capé, ari pék teu hasil, sabab aya nu ngahalangan.
Ngomong sabedug sakali = arang ngomong.
Ngotok ngowo = cicing lila di imah batur.
Ngukur ku kujur nimbang ka awak = mikiran sarupaning perkara luyu henteuna jeung kaayaan diri sorangan.
Ngulit bawang = ipis, teu terus kana haté.
Ngusap birit bari indit = ninggalkeun pasamoan atawa pangangian tanpa pamit heula, malah semu keuheul.
Nikukur atawa kawas tikukur = nyebut ngaran sorangan ka nu anyar pinanggih.
Ninggalkeun hayam dudutaneun = ninggalkeun pagawéan nu can anggeus, keur kapalangna pisan.
Nini-nini dikeningan, éwé randa dihiasan = ngararangkénan barang nu geus butut atawa ruksak.
Nini-nini leungit sapeuting, tai maung huisan = kari-kari.
Nista, maja, utama = sakali kurang hadé, dua kali meujeuhna, tilu kali cukup.
Nontot jodo = geus, aya nu ngalanaat tapi bodo deui.
Nu borok dirorojok, nu titeuleum disimbeuhan = nu keur susah dipupuas, ditambahan kasusahna.
Nu burung diangklungan nu édana dikendangan = nanggap carita gedebul rahul atawa nu ngégcap kawas heueuh, malah dihaja sina leuwih ngabuih.
Nuju hurup ninggang wirahma = paséhat tur ngeunah laguna.
Numbuk di sué = ninggang atawa meneran keur sué sawatara kali.
Nungtik lari mapay tapak = néangan katerangan tapak lacak nu baheula.
Nungtut bari ngeusi = usaha ngulik élmu atawa rejeki saeutik-saeutik, nepi ka aya buktina.
Nurub cupu = ninggang pasanganana, nu kasép jeung nu geulis.
Nyaah dulang = nyaahna ka anak ngan perkara dahar-pakéna baé, teu merhatikeun atikanana.
Nya di hurang nya di keuyep = parasaana mah teu di rahayat teu di pajabat, sarua baé.
Nya ngagogog nya mantog = nitah digawé ka batur bari prak ku sorangan atawa indit sorangan pikeun nguruskeun hiji perkara, lantaran teu bérés.
Nyaho lautanana = nyaho karesep jeung kateuresepna.
Nyekel sabuk milang tatu = perang tanding, ngadu jajatén.
Nyeri beuheung sosonggéteun = kesel ngadagoan nu rék datang, mindeng ngalieukan nepi ka asa nyeri beuheung.
Nyeri peurih geus kapanggih, lara wirang geus kasorang = sagala rupa dodoja hirup geus kaalaman.
Nyiar batuk pibaraheun = néangan picilakaeun.
Nyieun catur taya dapur = ngarang carita teu puguh galurna.
Nyieun piandel = nyieun piheueuh, nyieun carita bohong ngarah dipercaya.
Nyiruan teu resepeun nyeyeuseup nu pait-pait = umumna jalma tara resep sobatana jeung nu miskin.
Nyolok mata buncelik = nyarita atawa ngalakukeun hal anu teu ngeunah ka salahsawurang atawa sagolongan anu aya di dinya.
Nyolong badé = ulat bageur padahal jahat.
Nyoo gado = ngahareuykeun jalma nu pantes dihormat.
Ombak banyuan = buuk nu galing ombak-ombakan.
Padarubak sisi samping, pagadégdé ham-pura = pagadégdé teu nepi ka papajangan, pagétréng téh teu nepi ka papanjangna, cukup ku dimusawarakeun baé di antara maranéhna.
576. Padu teu buruk digantung = perkara moal ruksak ku tindakan.
Paéh pikir = teu boga karep.
Paéh poso = méakkeun kadadak tisusut tidungdung.
Paéh teu hos, hirup teu neuthirup teu neut, paéh teu hos.
Pagedé-gedé urat renggé = patarik-tarik nyora, nu beuki atawa nu paséa.
Pageuh kancing loba anjing = canngcing.
Pait daging tulang = mulus awak, langka katerap ku sakit, tara radang atawa borok. Sabalikna, amis daging, kasakit, tara radang atawa borok.
Pait paria = pait ngeunah, atawa pait ogé ngeunah.
Pakait pikir = patukeur tineung, jangji rék ngahiji.
Panas leungeun = teu kajadian pepelakan.
Panday tara boga bedog = nyindiran tukang nyieun sarupaning barang, nu teu bogaeun éta barang nu sok dijieunna.
Pangeprak reumis = purah diutuh-étah, ngajalankeun pagawéan nu lumayan.
Panjang léngkah = jauh panyabaan, henteu kagok indit-inditan.
Panjang leungeun = sok pulang-paling, tukang cecemmed.
Panon kéongeun = panon caian baé.
Panonna kandar ka sisi = resep ngarérétan anu kasép (awéwé léngér).
Papadon los ka kolong = pasini geus asak pisan, tuluyana bolay.
Papais pais paray = paéntép kawas paray dipais.
Pariuk manggih kekeb = nyétél, nu goréng patut meunangkeun nu goréng sopak.
Pareumeun obor = teu nyaho saha-saha nu jadi baraya atawa karuhun lantaran taya nu méré nyaho.
Pasini jangji pasang subaya = ngayakeun perjanjian.
Pasrah arit = pasrah luarna atawa basana wungkul, henteu terus jeung haté.
Patpat gulipat = kalakuan licik, teu jujur.
Perlu kasambut sunat kalampahkeun = ngalakukeun anu wajib bari sakalian jeung anu henteu dikudukeun.
Peujit koréseun = isuk-isuk geus kudu barangdahar, atawa mun élat dahar meureusan téh sok nyelengit beuteung.
Pilih kasih = nyaah waréwéhan, nyaah ka sawaréh.
Pindah cai pindah tampian = ngaluyukeun diri kana adat jeung kabiasaan di tempat anyar.
Pindahan cai dibawa tampianana = aya di pangumbaraan nagaeun adat kabiasaan sorangan.
Pindah pileumpangan = robah adat lantaran jadi beunghar atawa jadi gogedén.
Pinter kabalinger = ongkoh cénah pinter, tapi katipu atawa nyieun aturan anu teu bener.
Pinter kodék = licik, daék ménta embung méré.
Piruruhan dikatengah-imahkeun = anu dusun dipilukeun kana riungan atawa gempungan jalma anu loba kanyahona.
Poék mongkleng buta rajin = poék pisan, teu katenjo nanaon.
Poho ka purwadaksina = unggah adat, pindah pileumpangan, jadi gedé hulu. Biasa ogé disebut lali ka purwadaksina.
Pokrol bangbu (Ind. pokok bambu)= teu boga kaahlian dina widang hukum, ngan ukur boga pangalaman.
Pondok catur panjang maksud = caritaan nu ringkes tapi ngeusi.
Pondok heureut = kurang akal, teu daék mikir hésé-hésé.
Pondok jodo panjang baraya = sanajan pondok jodo, sing nuluy (ulah pegat) jadi baraya.
Pondok léngkah = saeutik panyabaan teu pati bébas lunta ti lembur.
Pondok nyogok panjang nyugak = garihal, teu matak resep ngadéngékeunana.
Potol téko = potol pisan, parna atawa kacida potolna.
Puasa manggih lebarankokoro manggih Mulud.
Pucuk awian, lir awi sumaér di pasir = pula-pili, plinplan, teu boga tangtungan sorangan.
Punduk moal ngaluhuran hulu = sakumaha pinterna murid (waktu harita), moal leuwih pinter ti guruna.
Pundung éon = pundung jijieunan ngarah padungupan.
Puraga tamba kadéngda = dapon, asal baé, tamba henteu teuing.
Pur manuk = ngawawékeun jelema bari teu disuguhan, ditawaran duit wungkul.
Raga papisah jeung nyawa = maot.
Ragaji Inggris = jalma nu bisa pisan nipu ku jalan ngolo-ngolo.
Rambay alaeun raweuy beuweungeun = subur mahmur, loba dahareun hasil tani.
Ranggaék méméh tandukan = beunghar méméh boga, jeneng méméh pangkat agul mantén saméméh beunghar atawa jeneng.
Raris anjing = loba nu mikaresep (awéwé) tapi euweuh nu jadi kawin, atawa loba nu nitah tapi teu puguh buruhanana.
Réa jungjang karawatna = réa patula-patalina jeung perkara séjén.
Réa kétan réa keton = loba dahareun jeung loba duit, taya kakurang.
Réa rambat kamalénaréa jungjang karawatna.
Rejeki kasésér ku hakan = rejeki béak dipaké barangdahar.
Sahérang-hérang cibéas = jelema anu geus meunang kanyeri, haténa moal beresih pisan, sanajan di luarna hadé.
Sakecap kadua gobang = babari ngambek jeung babari ngadék.
Sakésér daun = babari lapar (budak).
Sakuru-kuruna lembu, saregéng-regéngna banténg = Sateu-bogana ogé nu jeneng atawa pangkat luhur urut nu beunghar.
Salah kaprah = salah tapi geus umum.
Salieuk béh = sagala nyampak, taya kakurang.
Salisung garduh = sapongkol atawa sakongkol.
Saluhurundung = punduk tara ngaleuihuhan hulupunduk tara ngaluhuran hulu.
Sanajan nepi ka bisa ngukir langit = sanajan sakumaha pinterna.
Sapapait samamanis = sabagja sacilaka, sauyunan boh keur senang boh keur cilaka.
Sapi anut ka banténg = awéwé nuturkeun lalaki (salaki).
Sari gunung = tegép geulis katénjona ti kaanggangan ari ti kadeukeutan mah teu sabaraha.
Sareundeuk saigel = sauyunan.
Satalén tilu baru = Sarua, kitu-kitu kénéh.
Satengah buah leunca = kurang ingetana, rada gélo.
Satru kabuyutan = musuh turunan, musuh gerot.
Saungkab peundeuy = omongan nu ringkes sarta rada janggal.
Saur manuk = ngajawab pertanyaan bareng sarta sarua.
Sawaja sabeusi = sarua matabatna.
Sawan geureuh = teu jadi sakumaha nu dipikarep atawa teu tulus kajadian sanggeus jadi carita balaréa.
Sawan kuya = teu bisa turun deui (nu naék) atawa teu bisa balik ka lembur lantaran geus teu boga ongkos.
Selang-seling = aya éling aya henteu (nu gélo atawa nu gering).
Selenting bawang angin, kolébat bawang béja = nuturkeun kabar angin.
Sembah kuriling = ménta idin atawa ménta hampuara ka sababaraha jelema nu boga wewenang.
Séngsérang panon = keur meujeuhna pikaresepeun (mojang atawa jajaka) atawa keur meujeuhna resep nénjo nu tegép, lantaran mangkat begér.
Séngsérang padung = geus kolot, geus mikir-mikir pati.
Séntak badakeun = digawé rosa tapi ngan sajongjongan.
Sepi paling towong rampog = aman, karta raharja.
Serah bongkakan = taluk tanpa sarat.
Sétan bungkeuleukan = jelema nu kacida jahatna, taya rasrasan dina kadolimanana.
Seuseut batan neureuy keueus = kacida héséna.
Sibanyo laleur = ledis, teu nyésa saeutik-eutik acan (susuguh).
Si Cépot jadi raja = jalma euweuh kabisa jadi pamingpin atawa kapala.
Sieun nyakclak jadi bahé = sieun rugi saeutik, tapi tungtungna jadi lapur.
Sumput salindung = boga kalakuan anu ulah kanyahoan ku batur.
Sundul ka langit = kacida luhurna nepi ka kawas nu adek kana langit.
Taarna téja mentrangan = tarang nu alus, jiga cahaya.
Tai ka hulu-hulu = kacida bodona.
Taktak korangeun = taktak leway kawas korang.
Tamba gado ngaburuyot = tamba cicing teu barang dahar, lumayan sanajan lain teu ngeunah.
Tamplok batokeun = béréhan (balabah) teuing nepi ka teu ngingetkeun kana keperluan sorangan atawa rejekina loba teu-ing dibikeun ka batur ari sorangan teu kabagéan.
Tapel adam = bibit-buit, beuti pamelaran.
Tarajé nanggeuh dulang tinandé = siap atawa sadia ngajalankeun paréntah.
Tarik alah batan mimis = kacida tarikna (lumpat, jsté).
Taya geusan pakumaha = taya batur keur diajak badami, teu boga baraya pisan.
Taya kabau = teu bauan sagala daék, sagala beuki, atawa budak anu daék ka saha baé.
Taya dunya kinasihan = euweuh barang nu dikorékeun pikeun jalma nu dipikanyaah.
Taya genah panasaran = teu ngandung haté, teu ngarasa puas.
Taya halodo panyadapan = taya eureunna.
Taya siruaneunana = jelema nu taya gunana lantaran teu eucreug, taya araheunana.
Taya tangan pangawasa = teu boga tanaga atawa kakawasaan.
Teguh pancuh = pageuh pamadegan.
Témbong gélor = siga deukeut padahal jauh.
Témbong tambagana = kanyahoan goréngna atawa lampahna nu asalna disumput-sumput.
Terusing ratu rembesing kusumah = turunan ménak.
Teu asa jeung jiga = loma pisan.
Teu asup kolem = teu asup bilangan, teu kaaku kana golongan éta.
Teu asup ka rewah mulud = teu kaaku lantaran minculak ti batur.
Teu aya geuneuk maleukmeuk = beresih haté, teu nguneuk-nguneuk.
Teu badé gawé = teu pantes bisa digawé.
Teu béja teu carita = teu méré (ngirim) béja pisan.
Teu boga pikir rangkepan = bolostrong, teu boga curiga, teu boga timburu.
Teu boga tulang tonggong = teu boga tatalang raga.
Teu busik-busik acanteu busik bulu salambar.
Teu busik bulu salambar = salamet henteu kabeunangan ku musuh.
Teu cai hérang-hérang acan = teu disuguhan naon-naon.
Teu ditari teu ditakon = teu ditanya-tanya, diantep.
Teu dibéré ciatah = teu diogo, dicarékan.
Teu didéngé ku tai ceuli = teu diperhatikeun pisan.
Teu di hurang teu di keuyeup = parasaan mah teu di cacah teu ménak, sarua baé.
Teu didingding kelir = diceplakkeun satarabasna, taya nu dipinding-pinding.
Teu éléh géléng = teu éléh jajaten, teu éléh pangabisa atawa teu éléh carita ku batur.
Teu éléh teu embol = teu témbong-témbong, teu katénjo datang atawa balik.
Teu embut teu ciak = teu daék méré béja saeutik-eutik acan.
Teu gedag bulu salambar = teu sieun saeutik-eutik acan ku ancaman nu jadi lawan.
Teu gugur teu angin = teu aya lantaranana.
Teu hir teu walahir = deungeun-deungeun tulén, teu baraya yeueus-yeueus acan. Sakapeung sok ditambahan ku teu bau-bau acan.
Teu inget sacongo buuk = teu inget pisan.
Teu kaur buluan = teu kaur aya kaboga, béak deui béak deui.
Teu kakurung ku entik = teu kaasup bilangan nu ditang-gung dahareunana.
Teu kaleungitan peuting = tacan kajadian salaki sapeuting jeput euweuh di imah (ciri-ciri teu mangduakeun).
Teu lémék teu nyarék = teu ngomong naon-naon.
Teu mais teu meuleum = teu pipilueun kana urusan nu jadi catur, malah teu nyaho-nyaho acan.
Teu meunang ciatah = teu dipameungmeunangkeun, teu dibéla.
Teu nalipak manéh = teu ngukur ku kujur, ngalampahkeun hal anu teu saluyu jeung kaayaan diri.
Teu ngalarung nu burung, teu nyésakeun nu édan = ngalajur napsu satakerha geus teu dipilih deui.
Teu nginjeum ceuli teu nginjeum mata = nyaksian sorangan, lain béja.
Teu nyaho di alip bingkeng = buta hurup.
Teu nyaho di hitut bau = teu loba pangalaman, dusun, atawa balata-boloto kénéh, can bisa ngabédakeun nu salah jeung nu bener.
Teu nyaho di cedoteu nyaho di hitut bau.
Teu nyaho di kalér kidul = kapaider, linglung.
Teu nyaho di lauk = teu nyaho naon nu bakal matak untung atawa matak senang.
Teu pindo damelteu pindo gawé.
Teu pindo gawé = henteu ngabohong.
Teu puguh alur ujurna = dongéng atawa carita nu teu bérés, teu ngaleunjeur, teu puguh salang surupna.
Teu puguh monyét hideungna = teu puguh tungtungna.
Teu sanak teu kadang = teu boga baraya pisan.
Teu tuah teu dosa = teu boga kasalahan nanaon.
Teu uyahan = réhé, teu lucu.
Tibalik pasangan = lain kitu kuduna, tojaiah jeung aturan nu bener.
Tibatan kapok anggur gawok = henteu kapok malah anggur ngahanakeun.
Tibatan meunang pala anggur meunang palu = Tibatan meunang pujian atawa buruhan kalah dicarékan atawa meunang hukuman.
Tiis ceuli hérang mata = ngarasa sugema, taya kahariwang, taya kasusah, ngeunah dédéngéan, ngeunah téténjoan.
Tiis dingin paripurna = kacida sugemana. il. tiis ceuli hérang mata.
Tiis leungeun = jadian pepelakan.
Tiis-tiis jahé = teu kaciri pahibut dina nyanghareupan kariaan, jsté.
Ti kikiriik nepi ka jadi anjing = ti bubudak nepi ka sawawa.
Tikoro kotokeun, caréham hayameun = isuk-isuk kénéh (neut hudang) geus kudu barangdahar.
Tinggal tulang jeung kulit = kacida begangna.
Tinggar kalongeun = geus tara ngagugu kana papatah sarta geus teu riuk-riuk ku dicarékan lantaran dikerasan teuing atawa mindeng teuing dicarékanana.
Ti ngongkoak nepi ka ngungkuuk = ti bubudak nepi ka bongkok ku kakolotan.
Ti nanggérang lila beurang ti nanggorék lila poék = ti tempat anu kacida jauhna ti kota.
Titirah ngadon kanceuh = hayang cageur atawa senang tapi kalah ka beuki ripuh atawa leuwih susah.
TISUSUT TIDUNGDUNG = digawe beurat bari ripuh (nu kumawula).
TRONG KOHKOL MORONGKOL, DUR BEDUG MURUNGKUT = keur nu ngedul hudang subuh.
TUANG JINIS = nyeungseurikeun sorangan atawa lucu ceuk sorangan.
TUDUH ACUNGAN = dititah deui ka nu séjén (biasana di nu loba jelema).
TUKANG JILAT = tukang jilétak, supaya kapaké ku dunungan leuwih ti batur ngarah dipikanyaah, naék pangkat, jsté.
TUKUH CIBURUY = tukuh kalaleuwihi, sanajan tétéla tangtunganana teu pati bener atawa moal aya matakna upama dirobah ogé atawa teu daék narima pamadegan batur nu leuwih bener.
TUMPANG SIRANG = tumarimpang, kararagok baé jeung nu dicicingan.
TUMAROJOG TANPA LARAPAN = datang teu ngiberan heula.
TUNGGUL DIRARUD CATANG DIRUMPAK = ngalajur napsu taya nu dihidng.
TUNGGUL KURAS = duit nu ngahaja disésakeun saeutik, tamba kosong teuing kantong, tamba teu boga teuing keukeupeulan.
TURUN KA RANJANG = kawin ka adi beuteung sanggeus lanceukna maot.
TURUNAN TUMENGGUNG SUNG SUNG, PATIH ARIT = lain turunan ménak sanajan jeneng (pamoyok jaman féodal).
TUTURUT MUNDING = nurutan kalakuan batur bari teu ngarti kana maksudna, atawa teu ditimbang luyu henteuna keur sorangan.
TUTUS LANGKUNG KEPANG HALANGNA = omongan atawa caritaan anu salah atawa teu merenah.
Uang semir = panyogok, palculeueur, supaya paménta urang gancang dikabulkeun.
Ubar puruluk = omongan pikeun nengtremkeun pikir sakadarna ulah ngarasula.
Ukur pulang modal = teu untung teu rugi.
Ulah incah balilahan = ulah pindah pamatuhan.
Ulah sok ngéok méméh dipacok = ulah sok ngarasa horéam ku pagawéan méméh dicoba.
Ulah tiis-tiis jahé = ulah senang-senang atawa cicing-cicing baé saméméh sasadiaan nyanghareupan perkara nu rék disanghareupan.
Undur katingali punduk, datang katingali tarangdatang katingali tarang, undur katingali punduk.
Unggah balé watangan = katarik perkara.
Urang curug ngebul = urang kampung nu jauh ti kota.
Urang kampung bau lisung, cacah rucah atah warah = jelema dusun.
Uteuk éncér = calakan, pinter.
Uteuk tongo walang taga = barang-barang atawa sasatoan nu pangleutikna.
Wawuh munding = wawuh meueusan pédah sok papanggih di jalan atawa di pasamoan, tapi ngaranna mah can nyaho.
Weruh sadurung winarah = nyaho saméméh dibéjaan, bisa norah, terus tingal.
Wiwirang di kolong catang, nya badag nya panjang = nyorang wiwirang gedé.
Yuni kembang = rupa jeung tingkah laku na pikarespeun.
Yuni tai = matak pikucuaeun baé.
Adam lali tapel = poho ka baraya, jelema nu geus poho ka bali geusan ngajadi, nya éta nu geus teu inget ka baraya.
Adat kakurung ku iga = tabéat nu geus hésé dirobahna.
Adean ku kuda beureum = ginding ku barang batur atawa ku barang meunang nginjeum.
Adu telu ampar tiga = diriungkeun, nu perkara atawa nu jual beuli.
Agul ku payung butut = jalma taya kaboga, tapi mindeng nyaritakeun yén manéhna turunan ménak baheula.
Alak-alak cumampaka = niru-niru (mapadani) saluhureun.
Alloh tara nanggeuy di bongkokna = Alloh moal mihak ka jalma nu teu boga dosa.
Ambek sadu santa budi = soléh haté.
Anjing ngagogogan kalong = mikahayang nu pamohalan.
Anjing nyampeurkeun paneunggeul = nyampeurkeun nu rék mahala.
Ari diarah supana, kudu dijaga catangna = ari aya barog rang (banda) nu diala hasilna, kudu daék ngurusna.
Ari umur tunggang gunung angen-angen pecat sawed = sawed, maké jeung hayang meujeung di BIP sagala.
Asa aing uyah kidul = asa jadi pangunjulna.
Asa kabur pangacian = kacida reuwasna, nepi ka teu puguh cabak.
Aya jalan komo meuntas = kabeneran aya jalan pikeun gancang-gancang ngalaksanakeun pamaksudna.
Ari putih badan bodas = tomada, nuduhkeun teu aya pikir goréng, masrahkeun badan tina tumarima kasalahan.
Ayakan mah tara meunang kancra = usaha ku modal leutik hasilna ogé moal gedé.
Aub payung sabet panon soba-soba = nuduhkeun wewatesan pakuwon.
Ayeuh ngora = tumetep kana turunan anu maraot ngora-ngora.
Babon kapurba ku jago = awéwé kudu nurut ka salaki.
Balung kulit kotok meuting = henteu beresih pisan haténa, masih ngunek-ngunek.
Banda sasampiran, nyawa gagaduhan = ulah boga angkeuhan nyawa jeung banda bisa diatur ku urang.
Banda tatalang raga = leuwih hadé ngorbankeun banda, batan cilaka awak.
Batok bulu eusi madu = goréng rupa, tapi pinter jeung bageur. Atawa siga bodo tapi pinter.
Bébék ngoyor di sagara, rék nginum néangan cai = lubak-libuk tapi teu bisa maké ku lantaran lain hakna.
Bengkuang ngariung bongkok ngaronyok = kajeun ripuh asal teu jauh jeung anak incu atawa baraya.
Bentik curuk balas manjuk, capéng balas miwarang = sabisa-bisa ngan maréntah atawa nitah, tara prak digawé sorangan.
Beungeut nyanghareup ati mungkir = henteu terus jeung haté.
Bilatung ninggang dagé = jalma teu jujur meunang kadudukan nu nguntungkeun keur dirina.
Bonténg ngalawan kadu = nu lemah ngalawan nu kuat.
Bubu ngawarégan cocok = méré naséhat atawa nyieun aturan anu balukarna nguntungkeun tapi ogé ngungkulan ku sorangan.

Caang bulan dadamaran = migawé hal anu teu perlu deui.
Cai asa tuak bari, kéjo asa catang bobo = sagala teu nguyenah lantaran keur susah atawa keur gering.
Cai dihilr mah kumaha ti girangna = rayat leutik sok nyonto kalakuan nu ngaheuyeukna.
Cécéndét mandé kiara, ciluncang mandé sagara = nu miskin atawa jalma leutik hayang nyaruaan nu beunghar atawa mapadani jalma gedé.
Cikaracak ninggang batu, laun-laun jadi legok = upama dileukeunan bari junun sagala rupa nu hésé ogé bakal bisa.
Congo-congo ku amis, mun rék amis gé puhuna = anak-anakna teu bageur da kolotna ogé henteu.
Cul dogdog tinggal igel = ninggalkeun gawé baku, ngalampahkeun pagawéan nu teu aya hasilna.
Daék macok embung dipacok = daék ménta embung dibéré, pédah atawa daék dibéré embung méré.
Dagang oncom rancatan emas = modal gedé, ari nu dijual jeung diarah balina teu sabaraha.
Dibéré sabuku ménta sajeungkal, dibéré sajeungkal ménta sadéupa = lantaran dibéré wani sacuik, jadi beuki loba paméntana sarta nyalutak (jalma kurang ajar).
Dijeun hulu teu nyanggeut, dijeun buntut teu ngépot = teu beunang dijeunkeun, teu eucreug baé.
Dikungkun dina diawur, dicangcang teu diparaban = dikurung, ditalak henteu, dinapakahán ogé henteu.
Dipiamis buah gin-tung = disangka hadé atawa bageur, ari hég sabalikna.
Diitung geus hujan = kakara iana sanggeus karuhan cilaka.
Dogong-dogong tulak cau, geus gedé diuar batur = ngalindukeun lanjang pipamajikan eun, ari geus meujeuhna dikawin, pék ku batur.
Elmu angklung = jolédar ka kolot.
Endog sapatarangan tara megar kabéh = di antara dulur-dulur saindung-sabapa sok aya baé nu teu pati alus milikna.
Endog sasayung, peupeus hiji peupeus kabéh = mun di antara dulur-dulur aya saurang anu codéka, sok mamawa ka saréréa.
Galagah kacaahan = ngalajur napsu kabaud ku batur.
Gedé cahak manan cohok = leuwih loba ngaluarkeun duit batan panghasilan.
Giri lungsi tampahingan = jalma anu siga bodo atawa lemah, malah ulah waka dicampah sabab bisa jadi nyolong badé.
Goong nabeuh maneh = muji atawa ngagungkeun sorangan.
Gunung luhur beunang diukur, laut jero beunang dijugjugan, tapi haté jelema najan déét moal kakobét = teu nyaho eusidrasiahkeun kacida héséna.
Halodo satuan lantis ku hujan sakali = kahadéan nu geus aya jamanna, bisa leungit atawa musna ku kagoréngan sakali.
Hantang-hantung hantigong hantriwéli = kalah ka hadé rupa hadé tagog, tapi taya araheunanan.
Hulu gundul dihihidan = nu keur untung tambah untung.
Hunyar mandéan gunungcécéndét mandé kiara, ciluncang mandé sagara.
Iwak nangtang sujén = wani nyorang picilakaeun atawa pibahayaeun.
Indung lembu bapa banténg = turunan gagah, beunghar, atawa ménak ti indung ti bapa.
Janget kinatelon = turunan hadé atawa goréng ti indung ti bapa.
Jati kasilih ku junti = ménak kaéléhkeun ku somah atawa pribumi kaéléhkeun ku sémah (bangsa asing).
Jogjog neureuy buah loa = mikahayang perkara anu teu layak.
Jojodog unggah ka salu = urut badéga jadi patih goah.
Kabeureuyan mah tara ku tulang munding, tapi ku cucuk peda = cilaka mah biasana tina mokahaan urusan leutik.
Kacang poho ka lanjaran = poho ka asal wiwitan, atawa pindah pileumpangan.
Kaciwit kulit kabawa daging = kabawa goréng ku kalakuan baraya anu salah, atawa milu ngarasa teu ngeunah lantaran aya baraya dihina ku batur.
Ka hareup ngala sajeujeuh, ka tukang ngala sajeungkal = hirup ati-ati maké itungan.
Kajeun pait heula amis tungtung, manan amis heula pait tungtung = leuwih hadé banggaritkeun heula nu banggana, tibatan dibibitaan heula piuntungeunana, bisi ahirna kaduhung.
Kajeun panas tonggong asal tiis beuteung = nuduhkeun jelema getol digawé, capé ogé ngeureuyeuh wé, nu antukna bisa meunang pangupa jiwa.
Kalapa bijil ti cungap = ngomongkeun rusiah sorangan bari teu dihaja.
Ka luhur sieun gugur, ka handap sieun cacing = taya kawani.
Ka luhur teu sirungan, ka handap teu akaran = taya kamajuan sarta taya kamarasan (jelema doraka).
Kawas anjing kadempét lincar = nu leutik dikaniaya ku dununganana, ari rék ngalawan teu bisa, ngan bati humandeuar baé.
Kawas anjing tutung buntut = ku bawaning atoh atawa ku bawaning susah teu ngeunah cicing di imah, udar-ider baé.
Kawas awi sumér di pasir = luak-léok pikir, teu puguh tangtungan.
Kawas badak Cihéa = jalma nu leumpangna noyod siga nu degig.
Kawas cai dina daun bolang = naséhat atawa papatah taya nyangsangna, taya nerapna.
Kawas cai dina daun taleuskawas cai dina daun bolang.
Kawas kuda leupas ti gedogan = ngumbar kahayang lantaran geus euweuh nu ngahalangan.
Kawas nanggeuy endog beubeureumna = kacida dadahdeuhna ka nu dipikanyaah lantaran inggis kuma onam (gering, cilaka, jsté.).
Kawas pantun teu jeung kacapi = bisa mapatahan wungkul, teu bisa nyontoan.
Kawas ucing nyanding paisan = piraku henteu kagoda.
Kebo mulih pakandangan = balik ti pangumbaraan ka tempat asal dilahirkeun.
Kotok bongkok kumolorong, kacingcalang kumarantang = pipilueun nyarita (diomongkeun ka nu lain layakna).
Kudu nyaho lautanana, kudu nyaho tatambanganana = kudu nyaho lilinggeranana, kudu nganyahokeun adatna, kalakuanana, kangéwana jeung karesepna.
Kukuk sumpung dilawan dada leway = sarua goréngna nu ngambek dilawan nu burung dilawan gélo. 
Landung kandungan laér aisan = gedé timbangan.
Lauk buruk milu mijah, piritan milu endogan = pipilueun nyarita atawa ilubiung kana sarupaning urusan, padahal lain cabakna atawa ahlina.
Legok tapak genténg kadék = loba luang jeung pangalamanana.
Leuleus jeujeur liat tali = gedé tinimbangan, sabar darana, henteu getas harupateun.
Leuleus kéjo poéna = mimitina bengis, lila-lila jadi bageur.
Leunggeuh cau beuleum = méméh hiji pagawéan anggus geus gap deui kana gawé séjén.
Lodong kosong ngelentrung = pamoyok ka jalma nu taya kanyaho, tapi loba omong tanpa eusi.
Maléngpéng pakél ku munding = ngalampahkeun perkara nu moal pihasileun.
Malik ka temen = asal banyol, tuluy na jadi enyaan.
Malikkeun pangali = nu disérénan gawé kawajibanana, kalah ka nempuhkeun ka nu nyérénkeunana.
Mangkok emas eusi madu = jelema nu hadé, terus omongna alus gékna hadé, lampahna bageur, omongna jeung lampahna terus hadé ka ati-atina.
Manuk hiber ku jangjangna, jalma hirup ku akalna = unggal mahluk ku Alloh geus dipaparin rupa-rupa parabot pikeun nyiar kahirupanana (rejeki).
Mapay ka puhu leungeun = kasalahan jelema sok mamawa goréng ka kolotna atawa ka saluhureunana.
Mapatahan naék ka monyét = mapatahan ka nu leuwih pinter.
Mapatahan ngojay ka meri = mapatahan ka jalma anu leuwih loba kanyahona jeung pangalamanana.
Maut ka puhu = mamawa ka kolot (paséa budak).
Maut nyérék ka congona = hirup susah pakokolot ngarandapan kurang rejeki sanggeus kolot.
Mébér-mébér totopong heureut = ngajeujeuhkeun rejeki saeutik supaya mahi.
Mending kendor ngagémbol tibatan gancang pincang = mending kénéh lila tapi hasilna alus tibatan gancang hasilna goréng atawa teu hadé.
Meunang luang tina burang = meunang pangalaman hadé tina cilakaan.
Meungpeun carang ku ayakan = api-api teu nyaho, ngantep jelema nu ngalampahkeun pagawéan nu dilarang.
Mihapé hayam ka heulang = nitipkeun barang atawa banda ka nu geus katotol teu jujur.
Moal aya haseup mun euweuh seuneu = sagala rupa béja tangtu aya benerna, sanajan loba tambahna nu meunang ngaréka.
Monyét dibéré séséngkéd = dibéré kasempetan komo ngahanakeun (kana kalakuan goréng).
Monyét kapalingan jagong = nu maling kapalingan nu nipu katipu.
Monyét ngagugulung kalapa = nyaho kana luarna wungkul, kana eusina mah teu taram-taram acan.
Mopo méméh nanggung = wegah rék ngalaksanakeun pagawéan.
Moro julang ngaleupaskeun peusing = ngaléotkeun barang nu geus kapimilik, lantaran kabita ku nu leuwih gedé, padahal can tangtu hasil.
Moro taya tinggal kaya = pakaya nu geus mukti, nu geus aya, ditinggalkeun, lantaran hayang pindah ka tempat anyar nu singsarwa euweuh, padahal maksudna mah hayang leuwih ti nu tadi.
Muncang labuh ka puhukebo mulih pakandangan.
Mun kiruh ti girang, komo ka hilirna = lamun nu kasébut pamingpin lampahna kurang hadé, komo nu dipingpinna.
Nangkeup mawa eunyeuh = mawa cilaka ka nu dipéntaan tulung.
Nangtung di kariungan, ngadeg di karageman = kumpul barempug, ragem, musawarah.
Nepak cai malér cérét = api-api nyual, susuganan bisa nyaho tina jawaban nu ditanya atawa hasud ka batur sangkan manéhna dipihadé.
Népakeun jurig pateuh = mamawa kasusah ka batur atawa mindahkeun kasusah ka batur.
Nété semplék nincak semplak = kitu salah kieu salah, sagala usaha teu hasil.
Nété tarajé, nincak hambalan = tartib, mapay ti nu handap ka nu luhur.
Neuteuk curuk dina pingping = nyilakakeun baraya atawa batur sagolongan.
Neukteuk mari atawa méré anggeus = mutuskeun hubungan.
Neundeun piheuleut nunda picela = kasalahan nu ngalantarankeun pacéngkadan atawa nu matak ngarenggengkeun silaturahmi.
Ngaborétkeun liang tai di pasar = nyaritakeun rasiah sorangan nu matak aéb.
Ngadagoan belut sisitan, oray jangjangan = moal kaalaman, mustahil kajadian.
Ngadagoan uncal mapal = ngadagoan rejeki bari teu usaha.
Ngadék sacécna, nilas saqlasna = satarabasna, teu diréka.
Ngadu-ngadu raja wisuna = ngahudang amarah dua jalma ngarah bengkak.
Ngajual jarum ka tukang géndong = niat nipu ka nu pinter.
Ngajul béntang (bulan) ku asiwung = hal anu pamohalan bisa kalaksanakeun.
Ngaliarkeun talus ateul = nyebarkeun kagoréngan batur.
Ngalungkeun kuya ka leuwi = nempatkeun jelema (pagawé) di, atawa mindahkeun ka lemburna sorangan.
Ngawur kasintu nyieuhkeun hayam = béréhan ka deungeun-deungeun, ari ka baraya kakad-kékéd.
Ngawurkeun wijén kana keusik = pagawéan mubadir, taya gunana.
Ngeundeuk-ngeundeuk geusan eunteup = néangan akal pikeun nyilakakeun dunungan.
Ngeupeul ngahuapan manéh = méré naséhat atawa nyieun aturan nu balukarna nguntungkeun tu sorangan.
Ngimpi gé diangir mandi = baraid teuing, kacida teu panujuna.
Ngingu kuda kuru, ari geus lintuh nyépak = miara atawa ngamemenan jalma walurat, ari geus senang jadi cucungah.
Ngudag-ngudag kalangkang heulang = miharép perkara anu samar bisa kalaksanakeun.
Ngusik-ngusik ula mandi = ngagugat perkara nu geus kaliwat, sarta nu temahna matak nimbulkeun pacogrégan.
Ngukur baju sasereg awak = hirup saeukeurma, dina papait dina mamanis teu daék pacorok jeung batur.
Nu asih dipulang sengit, nu haat dipulang moha = nu nyieun kahadéan dibales ku kagoréngan.
Nu geulis jadi werejit, nu lenjang jadi baruang = nu geulis bisa jadi ngabahayakeun ka lalaki atawa salaki.
Nulungan anjing kadempét = nulungan jelema nu taya panarimana.
Nyair hurang meunang kancra = kabeneran meunang untung gedé ku usaha leuleutikan.
Nyalisik ka buuk leutik = barangpénta atawa ngarah ka-untungan nu rupa-rupa jalaran ti rahayat (dilakukeun ku pamingpin atawa kapala nu kadedemes).
Nyalindung ka gelung = hirup ngandelkeun banda atawa pangala pamajikan.
Nyecepo ka nu rarémpo = ngaréndahkeun jalma teu boga.
Nyeungeut damar di suhunan = némbongkeun kabeungharan, méré mawéh ka deungeun-deungeun ngarah pamuji.
Nyiari teri meunang japuh = meunang untung gedé leuwih ti dipiharép.
Nyiduh ka langit = mapatahan ka saluhureun.
Nyieun pucuk ti girang = nyieun jalan pipaséaun.
Nyiuk cai ku ayakan = migawé kalakuan nu moal aya hasilna.
Nyium bari ngégél = muji bari ngarah paméré.
Omong harus batan goong = béja gampang nerekabna, jeung biasana sok pada ngaleuwihan tina buktina.