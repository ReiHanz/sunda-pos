He ki mayit naon maneh babawaan
Amal hade deuheuskeuneun ka Pangeran
Mayit reuas ngajawabna bari sedih
Aduh gusti abdi hilap teu ibadah

Dina waktu mayit eukeur dipariksa
Mayit dititah nulis sabisa-bisa
Beunang amalna waktu eukeur di dunya
Parenthan Nabiyullah anu Mulya

Kapan eta kertasna mah boeh maneh
Kalamna apan aya curuk maneh
Eta mangsina mah ciduh maneh aya
Suubna mah asiwung bawa di dunya

Dawuh Nabi mun mayit eukeur disiraman
Nyawana teh ngagero ka nu nyiraman
Kadengeeun ku sakabeh sasatoan
Manusa jeung jin teu dipasihan terang

Jeung mayit teh sasambat ka nu nyiraman
He sakabeh ahli nu keur nyiraman
Sing aralon maneh ngucurkeun cai
Ulah gugup sabab awak kami nyeri

He sakabeh ahli nu keur sosonoan
Jeung kami margi ayeuna panungtungan
Pek kami teh ku maneh barantuan
Pangmentakeun pangampura ka Pangeran

Jeung lamun cicing di dunya kajongjonan
Katungkulkeun ku dunya nu bawa setan
Geus karasa ku kmi ayeuna pisan
Nyeri dicabut roh asa lalocotan

Tamat nadom sakieu hatur lumayan
Ka sadaya nu ngaku agama islam
Sareng ieu nadom ukur laleyepan 