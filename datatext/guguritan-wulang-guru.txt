Asmarandana

Eling-eling mangka eling
nu jadi gur iskola
laku lampah masng hade
supaya adi tuladan
anak murid sadaya 
lamun guru henteu patut
laku lampah teu jatnika. 
 

Saupama sirah cai
lamunna kiruh sirahna
ka hilirna kiruh bae
guru nya kitu petana
lamun goreng pamolah
muridna nurut clangung
goreng panata polahna.

Kitu anu matak wajib
guru hade tngkah polah
supayana jadi conto
hiji prakara bakuna
sing hade tata polah
kaduana ulah kusut
masing beres papakean.

Isuk-isuk kudu mandi
sanggeus mandi tuluy dangdan
make papakean beres
anu pernah ka dirina
meujeuhna ka pangkatna
sarta surup kana waktu
sababna aya waktuna.

Waktu midang reujeung lain
nya ea waktuna midang
keur dipriksa ku nu hade
di dinya kudu midang
kumaha parantina
nu enggeus dijieun tangtu
geus aya anggeranana.

mapan geus aya instruksi
dina lampah papakean
ti kangjeng tuan residen
eta kudu dipilampah
imankeun sapanjangna 

ulah rek make kalangsu
lain pipernaheunana.

Supaya tereh ngaharti
tambah poe tambah bisa
maju pangarti murid teh
guru wajib ngakal-ngakal
pigeusaneun calakan
supaya murid teh maju
resepna kana diajar.

Guru teh kudu lantip
uninga watekna jalma
budak eta sejen-sejen
hanteu sarua budina
sawareh budi buta
kudu ku heuras ku kecut
hanteu beunang dileuleusan.

Ana heg dibere manis
disalehan dileuleusan
tambah cilimit jeung bangor
nu kitu kudu kuheuras
aya sawareh budak
teu paya dibere kecut
kahayangna dileuleusan.

guru teh kudu ngaharti
watek saurang-saurang
wayahna hese jeung cape
nimukeun lautanana
da enggeus papancenna
baku nuparah ngawuruk
purwa kudu akal-akal.
